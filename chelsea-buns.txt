Przepis 

Składniki na 12 sztuk:

500 g mąki pszennej chlebowej
1 łyżeczka soli
7 g suchych drożdży lub 14 g drożdży świeżych
70 g drobnego cukru do wypieków
50 g masła, roztopionego
225 ml letniego mleka
1 jajko
Na nadzienie:

25 g roztopionego masła
2 łyżki jasnego brązowego cukru muscovado
1 łyżeczka przyprawy do piernika
75 g rodzynków (lub suszonej żurawiny)
50 g koryntek
25 g kandyzowanej skórki pomarańczowej
Na glazurę:

40 g cukru
60 ml wody (4 łyżki)
Mąkę pszenną wymieszać z suchymi drożdżami (ze świeżymi najpierw zrobić rozczyn). Dodać resztę składników i wyrobić, pod koniec dodając roztopiony tłuszcz. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ręczniczkiem kuchennym, do podwojenia objętości (zajmie to około 1,5 godziny).

Ciasto wyjąć, krótko zagnieść, rozwałkować na kwadrat o boku 30 cm. Posmarować roztopionym masłem, posypać cukrem, następnie rodzynkami, koryntkami, skórką. Zwinąć. Zwinięty rulonik pokroić na 12 części i układać stroną rozciętą na blaszce o wymiarach 32 x 22 cm. Przykryć, pozostawić do wyrośnięcia w ciepłym miejscu na 40 minut lub dłużej, do podwojenia objętości.

 

Chelsea buns

Chelsea buns

Piec około 20 - 25 minut w temperaturze 200oC.

Przygotować glazurę: w małym garnuszku podgrzać cukier z wodą, zagotować, pogotować 2 minuty, do uzyskania syropu. Glazurą posmarować bułeczki, podawać ciepłe.

Metoda dla maszynistów:

Wszystkie składniki umieścić w maszynie według kolejności: płynne, sypkie, na końcu suche drożdże. Nastawić program do wyrabiania i wyrastania ciasta 'dough'. Po skończeniu programu (1,5 h), ciasto wyjąć, krótko wyrobić, rozwałkować. Dalej postępować według powyższego przepisu.

Smacznego :-).
